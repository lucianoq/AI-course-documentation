Fallimento

CHE COS'È
Il fallimento è lo strumento attraverso il quale si supera l'inattività o la volontà contraria al soddisfacimento delle obbligazioni assunte dal debitore, rispetto alle quali il suo intero patrimonio svolge una funzione di garanzia.
Si svolge nell'interesse dei creditori e nel rispetto della par condicio creditorum innanzi al Tribunale del luogo ove ha sede principale l'imprenditore.
Sono soggetti alle disposizioni sul fallimento gli imprenditori che esercitano un'attività commerciale, esclusi gli enti pubblici che si trovano in stato di insolvenza. Lo stato d'insolvenza si manifesta con inadempimenti o altri fatti esteriori, i quali dimostrino che il debitore non è più in grado di soddisfare regolarmente le proprie obbligazioni.
Gli imprenditori individuali e collettivi possono essere dichiarati falliti entro un anno dalla cancellazione dal registro delle imprese se l'insolvenza si è manifestata anteriormente alla medesima o entro l'anno successivo.
Le medesime disposizioni si applicano all'imprenditore defunto.
COME SI FA
L'istanza di fallimento può essere presentata dall'imprenditore, da uno o più creditori.
Altresì, il fallimento può essere dichiarato su richiesta del pubblico ministero quando l'insolvenza risulta nel corso di un procedimento penale, ovvero dalla fuga, dall'irreperibilità o dalla latitanza dell'imprenditore, dalla chiusura dei locali dell'impresa, dal trafugamento, dalla sostituzione o dalla diminuzione fraudolenta dell’attivo da parte dell'imprenditore, ovvero, ancora, quando l'insolvenza risulta dalla segnalazione proveniente dal Giudice che l'abbia rilevata nel corso di un procedimento civile. 
CHI
Non sono soggetti alle disposizioni sul fallimento gli imprenditori di cui al primo comma, i quali dimostrino il possesso congiunto dei seguenti requisiti:

aver avuto, nei tre esercizi antecedenti la data di deposito dell'istanza di fallimento o dall'inizio dell'attività se di durata inferiore, un attivo patrimoniale di ammontare complessivo annuo non superiore a euro 300.000;
aver realizzato, in qualunque modo risulti, nei tre esercizi antecedenti la data di deposito dell'istanza di fallimento o dall'inizio dell’attività se di durata inferiore, ricavi lordi per un ammontare complessivo annuo non superiore a euro 200.000;
avere un ammontare di debiti anche non scaduti non superiore a euro 500.000.
FAQ
Può essere dichiarato il fallimento dell'imprenditore che ha all'estero la sede principale dell'impresa?
L'imprenditore che ha all'estero la sede principale dell’impresa può essere dichiarato fallito nella Repubblica Italiana anche se è stata pronunciata dichiarazione di fallimento all'estero.

%%%%%%%%%%%%%%%%%%%%%%%%%%%%%%%%%%%%%%%%%%%5

In questa guida spieghiamo in cosa consiste l’istanza di fallimento e mettiamo a disposizione modello.

Il fallimento è una esecuzione forzata che  è volta alla liquidazione di una impresa. La procedura per depositare istanza di fallimento è stata modificata con decreto legislativo 169/2007, norma a cui fare riferimento per il deposito di istanza di fallimento.

Normalmente il fallimento viene dichiarato dietro richiesta del debitore dietro ricorso di uno o più creditori da un pubblico ministero.

Il debitore che si trova  in stato di insolvenza, può avanzare mediante ricorso una richiesta di fallimento. Parimenti il creditore può presentare richiesta avanzando un ricorso.

In entrambi i casi, ovvero chiunque sia il soggetto che avanza richiesta di fallimento, il debitore od il creditore, è disponibile un prestampato presso gli uffici giudiziari che guida alla compilazione della richiesta.

Ovviamente per ottenere l’iscrizione a ruolo del ricorso che viene presentato, detto ricorso dovrà  essere corredato e completo di tutti i dati probanti ai fini del ricorso stesso, che andranno allegati alla richiesta di iscrizione a ruolo e che renderanno l’istruttoria pre-fallimentare del Tribunale Fallimentare più veloce.

Oltre ai dati, nel ricorso andranno espresse anche le motivazioni che portano alla richiesta e tutti i documenti atti a dimostrare lo stato di insolvenza.

Nel caso di fallimento in proprio, il ricorso può essere presentato direttamente in cancelleria dal titolare o dai soci. Per le  società di capitali il ricorso viene presentato allegando la autorizzazione della assemblea dei soci. Se l’amministratore si trova nella impossibilità di agire, ad esempio per la mancata partecipazione dei soci alle assemblee straordinarie che devono deliberare in merito ad una eventuale richiesta di fallimento, dovrà porre al Presidente del Tribunale anche istanza di richiesta per un liquidatore.

Occorre specificare che i piccoli imprenditori e gli artigiani non sono assoggettati al fallimento in quanto mancano i requisiti della imprenditorialità e dell’organizzazione dei beni strumentali.

%%%%%%%%%%%%%%%%%%%%%%%%%%%%%%%%%%%%%%
Istanza fallimentare

CHE COS'È
L’istanza di fallimento è l’atto attraverso il quale viene richiesto alla Pubblica Autorità di aprire una procedura fallimentare nei confronti di un determinato imprenditore, sussistendone i requisiti soggettivi (imprenditore commerciale non piccolo ai sensi degli articoli 1 legge fallimentare e 2195 codice civile) e oggettivi (impresa in stato di insolvenza ex articoli 2221 codice civile e articolo 5 legge fallimentare). 
È utile sottolineare come l’istanza di parte sia l’unica forma oggi prevista dalla legge per dare avvio ad una procedura di fallimento: la riforma della legge fallimentare operata nel 2006 ha infatti abrogato l’articolo 8 che prevedeva l’iniziativa d’ufficio da parte del Tribunale che venisse a conoscenza, in un diverso giudizio, di eventi indicatori di uno stato di insolvenza. 
COME SI FA
L’istanza di fallimento si presenta al Tribunale (sezione fallimentare) territorialmente competente in relazione al luogo in cui l’impresa ha la propria sede principale. 
Per sede principale in giurisprudenza e dottrina si intende la sede reale nella quale l’impresa esercita effettivamente la propria attività.
Ne consegue che non necessariamente sarà competente per la dichiarazione di fallimento il Tribunale in cui l’impresa abbia la sede legale, qualora l’attività di fatto venga esercitata principalmente in una diversa sede (amministrativa od operativa) che rientri nella competenza territoriale di altro Tribunale. 
Qualora l’impresa abbia trasferito la propria sede nell’anno antecedente la presentazione di un’istanza di fallimento, il Tribunale competente per dichiarare il fallimento dell’impresa sarà quello del luogo in cui era situata la sede precedente. In altre parole, ai fini della competenza territoriale del Tribunale fallimentare non rilevano i mutamenti di sede avvenuti in tale ultimo anno. 
Un Tribunale italiano può essere competente a dichiarare il fallimento di un’impresa con sede principale all'estero, anche se tale impresa sia già stata dichiarata fallita all’estero. 
All'interno dell’Unione Europea è inoltre vigente un sistema in forza del quale se in un paese membro in cui un’impresa ha il proprio centro principale di interessi viene aperto un fallimento (o altra procedura concorsuale), in un altro paese membro può essere aperto un altro fallimento, se in tale paese l’impresa ha una sede secondaria, con effetti limitati agli affari di tale sede secondaria in detto paese membro (confronta Regolamento CE n. 1346/2000). 
Nell'istanza di fallimento il soggetto che la presenta deve poi prendere posizione in ordine alla sussistenza dei requisiti forniti dalla legge per poter dichiarare il fallimento dell’impresa, sia di natura soggettiva che di natura oggettiva, indicando le prove a sostegno delle proprie asserzioni. Una particolare attenzione dovrà essere posta, quindi, nella dimostrazione dello stato di insolvenza dell’impresa: l’istante dovrà fornire la prova dei fatti rilevanti dai quali il Tribunale fallimentare possa desumere segnali dell’impossibilità sistematica per l’imprenditore di far fronte ai propri debiti.
CHI
L’iniziativa per la dichiarazione di fallimento, mediante deposito della relativa istanza, spetta a determinate categorie di soggetti tassativamente previsti dalla legge:  
il debitore medesimo che chiede il proprio fallimento; 
i creditori di un soggetto insolvente; 
il pubblico ministero. 
Nel caso in cui sia l’imprenditore medesimo a chiedere il proprio fallimento, questi dovrà depositare unitamente all'istanza:  
le scritture contabili e fiscali obbligatorie relative ai tre esercizi precedenti ovvero all'intera esistenza dell’impresa, se di durata inferiore; 
uno stato particolareggiato ed estimativo delle attività;
l’elenco nominativo dei creditori e l’indicazione dei rispettivi crediti; 
l’indicazione dei ricavi lordi per ciascuno degli ultimi esercizi; 
l’elenco nominativo di coloro che vantano diritti reali e personali su cose in suo possesso e l’indicazione delle cose stesse e del titolo da cui sorge il diritto. 
Il pubblico ministero, invece, ha facoltà di presentare un’istanza di fallimento solo in determinati casi particolari:
qualora l’insolvenza di un imprenditore risulti nel corso di un procedimento penale, ovvero dalla fuga, dalla latitanza o dall'irreperibilità dell’imprenditore, o ancora dalla chiusura dei locali dell’impresa, dal trafugamento, dalla sostituzione o dalla diminuzione fraudolenta dell’attivo dell’impresa da parte dell’imprenditore; 
qualora l’insolvenza di un imprenditore risulti da fatti emersi nel corso di un procedimento civile e segnalati dal Giudice al pubblico ministero. 
L’istanza presentata da uno o più creditori, infine, prende le forme di un ricorso, che andrà redatto per iscritto e depositato nella cancelleria del Tribunale fallimentare competente. 
Si sottolinea che l'articolo 147, comma 4, legge fallimentare prevede una particolare forma di istanza di fallimento nell'ipotesi in cui, dopo la dichiarazione del fallimento di una società, risulti l'esistenza di soci illimitatamente responsabili prima sconosciuti. In questo caso, poiché il fallimento della società comporta automaticamente il fallimento dei suoi soci illimitatamente responsabili, il curatore del fallimento della società, o un creditore della stessa, oppure uno dei suoi soci, potranno presentare istanza per la dichiarazione del fallimento del socio illimitatamente responsabile prima sconosciuto.
FAQ
È necessaria l’assistenza di un legale per un creditore che intenda presentare istanza di fallimento nei confronti del proprio debitore?
Prima della riforma della legge fallimentare del 2006 nella prassi non era contestato che un creditore potesse presentare in proprio istanza di fallimento contro il proprio debitore, senza l’assistenza di un difensore tecnico. Tuttavia, parte della dottrina oggi ritiene che la riforma abbia accentuato il carattere processuale e tecnico della fase processuale volta all’accertamento dello stato di insolvenza e di conseguenza alla dichiarazione di fallimento e pertanto considera che l’assistenza di un difensore sia ora del tutto necessaria.

Un creditore può rinunciare all’istanza di fallimento dopo averla presentata?
Poiché si tratta di un ricorso mediante il quale un creditore esercita il diritto di tutela del proprio credito, può sempre rinunciarvi, mediante una dichiarazione nella prassi definita “desistenza”. In seguito a detta rinuncia il Giudice non potrà proseguire d’ufficio nell’accertamento dei requisiti per la dichiarazione di fallimento, con conseguente necessità di archiviare il procedimento.

%%%%%%%%%%%%%%%%%%%%%%%%%%%%%%%%%%%%%%%%%%%%%%%%%%%%%%%%%%%%
Fallimento: ammissione al passivo

CHE COS'È
Qualunque soggetto sia creditore di un imprenditore fallito ha diritto ad insinuarsi al passivo del fallimento, così da poter concorrere, insieme agli altri creditori insinuati, per ottenere il soddisfacimento del proprio credito nell'ambito del fallimento.
Se il credito è assistito da un privilegio (come ad esempio il pegno o l’ipoteca) ha diritto ad essere soddisfatto con precedenza sugli altri creditori non privilegiati; se invece non è assistito da privilegio si dice creditore "chirografario", il cui credito può essere soddisfatto solo e nella misura in cui vi sia un residuo dell'attivo fallimentare dopo il soddisfacimento dei creditori privilegiati. 
Con la domanda di ammissione al passivo, quindi, il creditore presenta agli organi del fallimento la propria domanda di insinuazione al passivo, ovvero di essere incluso nel novero dei creditori che concorreranno alla distribuzione dell'attivo del fallimento. 
COME SI FA
La domanda di ammissione al passivo di un credito, di restituzione o rivendicazione di beni mobili e immobili si propone con ricorso da depositare presso la cancelleria del Tribunale Fallimentare almeno 30 giorni prima dell’udienza fissata per l’esame dello stato passivo. 
Il ricorso può essere sottoscritto anche personalmente dal creditore e può essere spedito, anche in forma telematica o con altri mezzi di trasmissione, purché sia possibile fornire la prova della ricezione. 

La domanda di ammissione al passivo deve contenere:  
l’indicazione della procedura fallimentare cui si intende partecipare e le generalità del creditore;  
la determinazione della somma che si intende insinuare al passivo, ovvero la descrizione del bene di cui si chiede la restituzione o la rivendicazione;  
la succinta esposizione dei fatti e degli elementi di diritto che costituiscono le ragioni della domanda;
l’eventuale indicazione di un titolo di prelazione, nonché la descrizione del bene sul quale la prelazione si esercita, se questa ha carattere speciale;  
l’indicazione del numero telefax, dell’indirizzo di posta elettronica o dell’elezione di domicilio in un comune del circondario ove ha sede il Tribunale Fallimentare, ai fini delle successive comunicazioni. 
La mancanza o l’assoluta incertezza di uno dei requisiti che definiscono il contenuto della domanda viene sanzionata con l’inammissibilità del ricorso. 
Se a mancare è l'indicazione del titolo di prelazione che assiste il credito, questo viene comunque ammesso, ma non come credito privilegiato bensì come chirografario.
Il curatore esamina le domande di ammissione al passivo e predispone elenchi separati dei creditori e dei titolari di diritti su beni mobili e immobili di proprietà o in possesso del fallito. Successivamente, deposita il progetto di stato passivo nella cancelleria del tribunale, almeno 15 giorni prima dell’udienza fissata per l’esame dello stato passivo.
Quindi, i soggetti che hanno presentato la domanda possono esaminare il progetto  e presentare osservazioni scritte e documenti integrativi fino alla data dell’udienza.
All'udienza fissata per l’esame dello stato passivo, il Giudice delegato, anche in assenza delle parti, decide su ciascuna delle domande e, con decreto succintamente motivato, accoglie in tutto o in parte, ovvero respinge o dichiara inammissibili, le domande proposte dalle parti.
L'inammissibilità non esclude la possibilità di ripresentare la domanda.
Terminato l’esame di tutte le domande pervenute, il Giudice delegato rende esecutivo lo stato passivo.
Il curatore, quindi, ne dà comunicazione a tutti i creditori, affinché possano prendere visione dello stato passivo esecutivo e proporre opposizione nel caso di mancato accoglimento della domanda di ammissione al passivo.

CHI
La legittimazione attiva a presentare la domanda di ammissione al passivo spetta a chiunque vanti un credito nei confronti dell'imprenditore dichiarato fallito, ai titolari di un diritto reale o personale su beni mobili e immobili di proprietà o in possesso del fallito.
FAQ
E' possibile presentare domanda di ammissione al passivo dopo la scadenza del termine fissato dalla legge?
La scadenza del termine fissato per presentare domanda di ammissione al passivo (trenta giorni prima dell'udienza di verifica dei crediti) non pregiudica i creditori negligenti, poiché costoro, se non hanno presentato domanda di insinuazione al passivo nei termini sopradetti, possono presentare domanda tardiva, fino a 12 mesi successivi al deposito del provvedimento del Giudice delegato con cui costui ha reso esecutivo lo stato passivo. 
Decorso tale termine, le domande tardive sono inammissibili, a meno che il creditore non provi che il ritardo non è dipeso da sua colpa. 
L'accertamento dei crediti insinuati tardivamente avviene come per le domande tempestive di credito, in occasione di apposite udienze che il Giudice delegato fissa ogni quattro mesi. 
Tuttavia, i creditori ammessi tardivamente possono partecipare solo alla distribuzione dell'attivo rimanente dopo la loro ammissione, in proporzione al rispettivo credito. In altri termini, qualora vi siano state delle ripartizioni parziali dell'attivo prima dell'ammissione del creditore tardivo, costui non parteciperà alla distribuzione di tali somme. 
I creditori che hanno un diritto di pegno, ipoteca, oppure un privilegio, o se dimostrano che il ritardo è dipeso da causa a loro non imputabile, hanno comunque diritto ad ottenere le quote che spettano loro, ossia ad essere preferiti ai creditori chirografari anche se questi hanno già ottenuto parte del loro credito all'esito di una ripartizione parziale dell'attivo. In tale ipotesi i creditori privilegiati hanno quindi diritto di prelevare dall'attivo le quote che sarebbero loro spettate nelle precedenti ripartizioni.

%%%%%%%%%%%%%%%%%%%%%%%%%%%%%%%%%%%%%%%%%%%%%%%%%%%%%%

Curatore fallimentare

CHE COS'È
Il curatore è nominato dal Tribunale con la stessa sentenza che dichiara il fallimento dell’impresa e i suoi compiti principali consistono nell'amministrare il patrimonio fallimentare, nel compiere i vari atti della procedura, nel cooperare col Giudice delegato sotto varie forme o svolgendo un'attività preparatoria, sia informativa che consultiva, dei suoi provvedimenti e nell’eseguire i provvedimenti emessi dal Giudice delegato. 
Il curatore è un organo "unipersonale" perché può essere costituito da un solo soggetto, essendo esclusa nel nostro ordinamento la possibilità di nominare più curatori, non è un organo interno, che opera cioè all'interno della procedura, ma un organo esterno, perché destinato ad entrare per lo svolgimento delle sue mansioni in rapporto con i terzi, anzi è l'organo esterno per eccellenza della procedura fallimentare: esso, pertanto, deve essere considerato come un vero e proprio ausiliare della giustizia. 
Il curatore, quindi, esercita una funzione pubblica nell'ambito dell'amministrazione della giustizia, finalizzata al soddisfacimento dei creditori del fallito: in considerazione di tale funzione la nomina e la revoca del curatore è di competenza esclusiva del Tribunale che, fra l’altro, esercita il controllo sull’attività posta in essere dallo stesso. 
Il curatore, su autorizzazione del Giudice delegato, può esercitare tutti i diritti ritenuti utili per soddisfare i creditori del fallito: conseguentemente sia il debitore che i creditori sono tenuti a rispettare il giudicato formatosi nelle cause in cui è stato parte il curatore, che non rappresenta o sostituisce né il fallito né i creditori, ma opera nell'interesse della giustizia, quale incaricato giudiziario con posizione autonoma che si pone a fianco del Giudice. 
Il compito principale di tale organo, e cioè l'amministrazione del patrimonio fallimentare, è particolarmente delicato e complesso in quanto la procedura fallimentare investe tutto il patrimonio del fallito utilizzabile ai fini del soddisfacimento dei creditori e quindi non soltanto i beni mobili o immobili, corporali o incorporali, e i crediti, ma altresì tutti gli altri diritti, come azioni di nullità, di annullamento, di rescissione, di risoluzione, diritti di riscatto, diritti di prelazione, possibilità di acquisto di beni, nonché contratti pendenti, cioè tutti quei rapporti che al di fuori del fallimento possono essere fatti valere dai creditori in via surrogatoria, quale attività preparatoria dell'esecuzione che potrà investire i beni una volta che siano recuperati ed entrati nel patrimonio del debitore, oltre alle azioni dirette al recupero dei beni usciti dal patrimonio del debitore in base ad atti inopponibili ai creditori stessi per inosservanza delle formalità all'uopo prescritte o in base ad atti inefficaci perché pregiudizievoli ai loro diritti. 
Oltre all'amministrazione del patrimonio fallimentare, il curatore ha svariate mansioni: infatti, oltre a compiere alcuni atti determinati dalla legge e destinati ad assicurare il normale svolgimento della procedura, opera come organo inquirente sulle ragioni che hanno determinato il dissesto e sul compimento di atti perseguibili in via penale, coadiuva il Giudice delegato nello svolgimento delle sue mansioni e ne esegue i provvedimenti, sollecitandone talvolta l'attività oppure affiancandolo come semplice consulente. 
COME SI FA
Poiché i poteri e i doveri del curatore sono determinati dalla legge, il Tribunale si limita a designare la persona del curatore; la competenza a nominare il curatore spetta, quindi, alla sezione fallimentare del Tribunale: la nomina è effettuata con la stessa sentenza dichiarativa di fallimento e fa parte del contenuto istruttorio della sentenza medesima; dopo la dichiarazione di fallimento la nomina del curatore è fatta con decreto. 
Considerato che il compito precipuo del curatore è quello di amministrare il patrimonio fallimentare, il legislatore ha lasciato alla sua iniziativa l’individuazione delle operazioni da compiere e delle relative modalità, anche se in casi tassativamente previsti deve essere autorizzato. Per quanto attiene alla vendita dei beni, a mezzo della quale si realizza di fatto la liquidazione del predetto patrimonio, il curatore ha invece un potere di impulso dell'attività del Giudice e, in ordine ai beni mobili, si limita poi ad eseguirne i provvedimenti, in quanto è il Giudice delegato che stabilisce il tempo della vendita, se questa deve essere fatta ad offerte private o all'incanto, e ne determina le modalità relative, mentre per quanto riguarda i beni immobili il curatore svolge un'attività meramente ausiliaria, perché le vendite sono disposte con ordinanza dello stesso Giudice. Per quanto attiene alla ripartizione dell'attivo, infine, il piano di riparto è disposto dal Giudice e il curatore si limita a dare esecuzione ai provvedimenti del Giudice. 
L'attività del curatore, quindi, deve essere rivolta in primis alla conservazione dei beni e dei diritti facenti parte di questo complesso patrimoniale: conservazione materiale e conservazione giuridica (al fine di evitare decadenze o prescrizioni); deve poi essere diretta al conseguimento di beni in forza dei diritti pertinenti al patrimonio fallimentare, come la esazione dei crediti, il recupero di cose in possesso di terzi, l'esercizio di azioni di impugnativa, di annullamento, di rescissione, di risoluzione dei contratti, eccetera, nonché l'esercizio dell'azione revocatoria sia secondo lo schema generale disciplinato dal codice civile, sia secondo quello che trova il suo specifico regolamento nella legge fallimentare; inoltre, deve definire i rapporti giuridici pendenti, come i contratti a prestazioni corrispettive non ancora eseguiti o non ancora interamente eseguiti da ambo le parti, salvo naturalmente quelli che si risolvono a causa del fallimento o che persistono ope legis a carico del patrimonio fallimentare, come rapporti della massa, al fine di conservare i beni esistenti in attesa della loro conversione coatta in denaro, o di conseguire i beni stessi in base alle possibilità giuridiche esistenti per renderne poi possibile la conversione in denaro, preparando così l'esecuzione vera e propria, che si realizza con la vendita; deve, infine, difendere il patrimonio fallimentare nelle cause intentate da terzi. 
Il curatore deve adempiere con diligenza ai doveri del proprio ufficio: la diligenza richiesta è quella generale del buon padre di famiglia, tant’è che l’eventuale autorizzazione del Giudice delegato o del Tribunale non è sufficiente a escludere la colpa del curatore nel caso in cui ponga in essere degli atti illegittimi.
CHI
Il soggetto investito delle mansioni di curatore deve essere una persona fisica, in quanto nel nostro ordinamento non può essere nominato curatore una persona giuridica o una società, salvo quelle di seguito esplicitate. 
Il curatore non fa parte dell'ordine giudiziario, ma è un libero professionista, incaricato di volta in volta delle funzioni di curatore con riferimento a un dato fallimento: esso rientra pertanto nella categoria degli ausiliari giudiziari ed è retribuito per tale titolo; in relazione alla sua partecipazione all'amministrazione della giustizia è pubblico ufficiale. 
Possono essere chiamati a svolgere le mansioni di curatore gli avvocati, i dottori commercialisti, i ragionieri e i ragionieri commercialisti, gli studi associati o le società fra i professionisti predetti, che all’atto dell’accettazione devono designare la persona fisica responsabile della procedura, gli amministratori, i direttori generali, i sindaci e i revisori di società per azioni, purchè abbiano dato prova di possedere adeguate capacità imprenditoriali e non siano mai stati dichiarati falliti. 
Le attribuzioni del curatore devono essere esercitate personalmente: pertanto l’eventuale delega ad altri di alcune specifiche operazioni deve essere preventivamente autorizzata dal comitato dei creditori e resta un fatto interno, sia per quanto attiene alla retribuzione, sia per quanto attiene alla responsabilità.
FAQ
Chi non può essere nominato curatore?
Non può essere nominato curatore, anche se in possesso dei requisiti professionali, il coniuge, i parenti e gli affini entro il quarto grado del fallito, i creditori dello stesso, chi ha concorso al dissesto dell’impresa e chiunque sia in conflitto di interesse.
Chi può chiedere la revoca del curatore?
La revoca del curatore può essere avanzata dal Giudice delegato oppure dal comitato dei creditori mediante richiesta motivata.
Gli atti posti in essere dal curatore sono impugnabili?
Il fallito e ogni altro interessato possono proporre reclamo al Giudice delegato contro gli atti posti in essere dal curatore, i dinieghi del Comitato dei creditori e le autorizzazioni.
Il Comitato dei creditori prende parte alla nomina del curatore?
Nell’ordinamento attuale la nomina del curatore è rimessa esclusivamente al Tribunale e il Comitato dei creditori non ha alcun ruolo in tale designazione, neanche consultivo; solo quando il Comitato dei creditori richiede la revoca dello stesso può indicare al Tribunale il nominativo del nuovo soggetto da nominare.
Il curatore può compiere autonomamente atti di straordinaria amministrazione?
No, perché per il compimento di tali atti deve essere preventivamente autorizzato dal Comitato dei creditori ed eventualmente dal Giudice delegato, ove il valore dell’operazione sia superiore ad euro 50.000
Quando il curatore diviene titolare di tutti i diritti e i doveri previsti dalla legge?
Il curatore assume tutti i diritti e gli oneri connessi alla carica nel momento in cui la accetta formalmente.
Se il curatore è un avvocato può assumere la veste di avvocato nei giudizi che riguardano il fallimento?
La legge fallimentare espressamente vieta al curatore di poter assumere anche la veste di avvocato del fallimento.

%%%%%%%%%%%%%%%%%%%%%%%%%%%%%%%%%%%%%%%%%%%%%%%%%

Output 

http://www.studiomaffia.it/procedure/ISEA/progetto/progetto%20stato%20passivo.pdf

%%%%%%%%%%%%%%%%%%%%%%%%%%%%%%%%%%%%%%%%%%%%%%%%%%

progetto di stato passivo, stato passivo, incarichi affidati ai professionisti (ing, geom, avv,)
dopo la dichiarazione del fallimento il giudice nomina il curatore
questo è il primo doc che fa il curatore
http://www.tribunale.roma.it/documentazione/ModuliPDFNuovi/Modulo114.pdf
con il quale il curatore avvisa i creditori che la società è fallita 
e che possono insinuarsi nel passivo con le modalità indicate

%%%%%%%%%%%%%%%%%%%%%%%%%%%%%%%%%%%%%%%%%%%%%%%%%%%%
Template

Tribunale  di ____ Sezione Fallimentare

Ricorso per la dichiarazione di fallimento

(come modificato dal d.lgs n. 5 del 2006)

 

________,  rappresentato e difeso dall’Avv. _________ ed elettivamente domiciliato presso il Suo Studio Legale in Via _____________ come da procura in calce al presente atto, il quale dichiara ex art. 6, secondo comma, r.d. 267/1942 di volere ricevere le comunicazioni e gli avvisi previsti dalla legge, al numero di fax _______ o all’indirizzo di posta elettronica ____________ (1)

Premesso che:

- l'istante è creditore di _________________ della somma di Euro __________, in forza di _________________

- che ottenuto titolo esecutivo veniva notificato atto di precetto e richiesta l'esecuzione del pignoramento ___SPIEGARE LE RAGIONI CHE HANNO IMPEDITO IL RECUPERO DEL CREDITO.

Il ricorrente dunque non è riuscito a recuperare il proprio credito e, da quanto esposto, se ne desume che la ditta debitrice versa in uno stato di insolvenza e che non è più in grado di adempiere alle proprie obbligazioni.

Per i suesposti motivi _____________

Chiede

ch eil Tribunale adito voglia dichiarare il fallimento della ditta ____________, in persona del legale rappresentante pro-tempore, con sede in ____________

Si produce:

- ALLEGARE DOCUMENTI COMPROVANTI IL CREDITO E IL TENTATIVO DI ESECUZIONE

____________, ______                                                 Avv. _____________

 Mandato

Le conferisco ampio mandato a rappresentarmi e difendermi nel procedimento di cui al presente atto in ogni sua fase, stato e grado, compresi appello, revocazione, opposizione di ogni specie ed esecuzione. L'autorizzo a chiamare in causa terzi, proporre domande ed eccezioni riconvenzionali e di compensazione, a disconoscere scritture private, proporre reclami, deferire giuramenti anche decisori, proporre precetti di qualsivoglia tipo e specie, istanze di sequestro conserva-tivo o giudiziario e di transigere e con-ciliare con potere di rilasciare quietan-ze a mio nome.

L'autorizzo ad eleggere domicilio per le comunicazioni,a nominare sostituti di udienza o altri procuratori, a Suo in-sindacabile giudizio essendo, la presen-te delega, con clausola dell'ut alter ego.

Ratifico fin da ora il Suo operato e quello dei Suoi sostituti.

Eleggo domicilio in _________ alla via __________________

Per autentica

Avv. ______________________________

(1)le modifiche introdotte alla legge fallimentare dal d.lgs n. 5/06 tendono anche a semplificare, velocizzando, alcuni adempimenti burocratici. In questo senso è concessa la facoltà alle parti di richiedere che le comunicazioni possano essere fatte via fax o e-mail.

%%%%%%%%%%%%%%%%%%%%%%%%%%%%%%%%%%%%%%%%%%%%%%%%%%%%%%%%%%%%%%%%%%%%%%%
CREDITORI PRIVILEGIATI E CREDITORI CHIROGRAFARI

La procedura fallimentare si basa sul principio della cosiddetta “par condicio creditorum”. In base a questo principio, i creditori hanno tutti il diritto di essere soddisfatti in egual misura rispetto al patrimonio del debitore. Questo, finché non sussistano dei diritti di prelazione che dividono i creditori in differenti categorie, alle quali corrispondono relativi trattamenti.

Il diritto di prelazione è dunque la possibilità, da parte di un soggetto, di beneficiare di un trattamento privilegiato rispetto ad altri. La procedura fallimentare prevede che il diritto di prelazione sia applicato sulle eventuali garanzie reali che il creditore vanta sul debitore, quali pignoramenti o ipoteche.

Per questo principio, creditori si dividono in due categorie:
- privilegiati: sono i creditori che hanno vengono sottisfatti prima degli altri per diritto di prelazione. Stato e istituzioni possono essere creditori privilegiati nel caso in cui si tratti di debiti tributari;

- chirografari: sono i creditori che non godono del diritto di prelazione e dunque saranno soddisfatti successivamente ai creditori privilegiati. 

I creditori privilegiati godono di un trattamento preferenziale non soltanto in sede di ripartizione dell’attivo, ma anche rispetto al regime degli interessi. L’articolo 54 della legge fallimentare dispone che i creditori garantiti da pegno, privilegio o ipoteca facciano valere il loro diritto di prelazione sul prezzo assegnato ai beni vincolati per quel che riguarda capitale, interessi e spese.

Tali creditori hanno inoltre il diritto di partecipare alle eventuali partizioni che hanno luogo prima della distribuzione del ricavato dei beni con garanzia. Laddove i creditori dovessero ottenere su questo ricavato una collocazione utile per l’intero loro credito, essi avranno diritto a percepire soltanto la differenza tra l’ammontare del credito e cio’ che hanno già ricevuto durante la ripartizione parziale.

L’eccedenza sarà invece destinata e suddivisa equamente tra i creditori chirografari.

